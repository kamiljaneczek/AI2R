# S03L04 — Realizacja złożonych zadań

Gdy obserwujesz interakcję z AI, która składa się z prostej wymiany: **polecenie — odpowiedź**, naturalnie nasuwa się pytanie: **"Dlaczego to robić, skoro samodzielnie można to zrobić szybciej?"** Zaraz odpowiemy na to pytanie, uwzględniając również zaawansowane techniki projektowania systemów zdolnych do wykonywania złożonych zadań.

## Strategie organizacji i przechowywania danych dla LLM

Poznaliśmy już różne zagadnienia związane z pracą z danymi dla LLM. Jednak po zakończeniu AI_Devs spotkasz się ze scenariuszami, które są trudne do wymienienia, ponieważ jest ich tak wiele. Co więcej, często są to **nowe problemy, na które nie zawsze istnieją jednoznaczne odpowiedzi**. Na szczęście, możemy zastosować zarówno to, co już znamy z programowania, jak i nowe narzędzia i techniki dostępne dzięki LLM. Bardzo istotne jest więc to, aby **wychodzić poza to, co już znamy**.

OpenAI [na swojej stronie z przykładami](https://platform.openai.com/examples) prezentuje kilkanaście różnych zastosowań. Propozycje do korekty tekstu, klasyfikacji, wyjaśniania czy podsumowań, wydają się być mało użyteczne. Szczególnie gdy porównamy je z zaawansowanymi technikami, takimi jak już omawiane Tree of Thoughts.